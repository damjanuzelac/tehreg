# Definicije pojmova

### 1. Zgrada, građevina

**Zgrada** je zatvorena i/ili natkrivena građevina namijenjena boravku ljudi, smještaju životinja, biljaka i stvari. Zgradom se ne smatra pojedinačna građevina unutar sustava infrastrukturne građevine.

**Građevina** je građenjem nastao sklop povezan s tlom, izveden od svrhovito povezanih građevnih proizvoda sa ili bez instalacija, sklop s ugrađenim postrojenjem, samostalno postrojenje povezano s tlom ili sklop nastao građenjem.

### 2. Gradnja i građenje

**Gradnja** je projektiranje i građenje građevina te stručni nadzor građenja.

**Građenje** je izvedba građevinskih i drugih radova \(pripremni, zemljani, konstruktorski, instalaterski, završni te ugradnja građevnih proizvoda, opreme ili postrojenja\) kojima se gradi nova građevina, rekonstruira, održava ili uklanja postojeća građevina.

### 3. Složena građevina

**Složena građevina** je sklop više međusobno funkcionalno i/ili tehnološki povezanih građevina.

### 4. Ugradnja

**Ugradnja** je izvedba građevinskih i drugih radova kojim se povezuju građevni proizvodi, instalacije ili postrojenja tako da postaju sastavni dio građevine i ne mogu se bez uklanjanja ili bez utjecaja na ispunjavanje temeljnih zahtjeva za građevinu odvojiti od građevine

### 5.     Skupine građevina

Građevine se s obzirom na zahtjevnost postupaka u vezi s gradnjom razvrstavaju u tri skupine:

Građevine i radovi na građevinama se s obzirom na zahtjevnost gradnje prema ovome Zakonu razvrstavaju u tri

kategorije, od zahtjevnijih prema manje zahtjevnima, kako slijedi:

**1. skupina** – građevine koje se planiraju Državnim planom prostornog razvoja

**2. skupina** – ostale građevine, osim građevina 1. i 3. skupine

**3. skupina** – građevine koje se prema pravilniku iz članka 128. stavka 1. Zakona o gradnji mogu graditi bez građevinske dozvole \(Pravilnik o jednostavnim i drugim građevinama i radovima\)

### 6.     U koju skupinu spada obiteljska kuća u sklopu koje je frizerski salon

~~U 3. skupinu jer je potrebno ishoditi posebne uvjete ZNR, točnije potrebno je izraditi elaborat zaštite na radu jer je to onda građevina za obavljanje djelatnosti. Inače je obiteljska kuća u 4. skupini.~~

Obzirom da se izmjenama i dopunama zakona ukidaju dosadašnje skupine koje su ovisile o potrebi izdavanja posebnih uvjeta/uvjeta priključenja, odgovor na pitanje je: „u 2. skupinu“.

### 7.     Rokovi za dovršenje građevina po skupinama

Zgrada, ovisno o skupini u koju je razvrstana, mora u pogledu vanjskog izgleda i uređenja građevne čestice biti dovršena u sljedećem roku: 

* zgrada 1. skupine u roku od 10 godina
* zgrada 2. skupine u roku od 7 godina
* zgrada 3. skupine u roku od 5 godina 

Rokovi počinju teći od dana prijave početka građenja i ne odnose se na zgrade koje su pojedinačno zaštićeno kulturno dobro. Izmjena i/ili dopuna građevinske dozvole nije od utjecaja na propisane rokove
.

### 8. Temeljni zahtjevi {#temeljni-zahtjevi}

Svaka građevina, ovisno o svojoj namjeni, mora biti projektirana i izgrađena na način da tijekom svog trajanja ispunjava temeljne zahtjeve za građevinu te druge zahtjeve, odnosno uvjete propisane ovim Zakonom i posebnim propisima koji utječu na ispunjavanje temeljnog zahtjeva za građevinu ili na drugi način uvjetuju gradnju građevina ili utječu na građevne i druge proizvode koji se ugrađuju u građevinu.

1. \*\*\*\*[**mehanička otpornost i stabilnost**](temeljni-zahtjevi.md#10-mehanicka-otpornost-i-stabilnost)
2. **sigurnost u slučaju požara**
3. \*\*\*\*[**higijena, zdravlje i okoliš**](temeljni-zahtjevi.md#11-higijena-zdravlje-i-okolis)
4. \*\*\*\*[**sigurnost i pristupačnost tijekom uporabe**](temeljni-zahtjevi.md#12-sigurnost-i-pristupacnost-tijekom-uporabe)
5. \*\*\*\*[**zaštita od buke**](temeljni-zahtjevi.md#13-zastita-od-buke)
6. \*\*\*\*[**gospodarenje energijom i očuvanje topline**](temeljni-zahtjevi.md#14-gospodarenje-energijom-i-ocuvanje-topline)
7. \*\*\*\*[**održiva upotreba prirodnih izvora**](temeljni-zahtjevi.md#15-odrziva-uporaba-prirodnih-izvora)\*\*\*\*

Dokazuju se u glavnom projektu.

### 9. Temeljni sigurnosni zahtjevi

To su samo oni temeljni zahtjevi koji se odnose na _sigurnost same građevine i njenih korisnika._ [_Mehanička otpornost i stabilnost_](temeljni-zahtjevi.md#10-mehanicka-otpornost-i-stabilnost)_, sigurnost u slučaju požara,_ [_higijena, zdravlje i okoliš_](temeljni-zahtjevi.md#11-higijena-zdravlje-i-okolis)_,_ [_sigurnost i pristupačnost tijekom uporabe_](temeljni-zahtjevi.md#12-sigurnost-i-pristupacnost-tijekom-uporabe)_._

