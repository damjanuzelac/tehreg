# Energetsko svojstvo zgrade

## 19. Energetski certifikat

Energetski certifikat zgrade, odnosno njezina posebnog dijela izdaje se za zgradu, odnosno njezin poseban dio za koji je potrebno koristiti energiju za održavanje unutarnje projektne temperature u skladu s njezinom namjenom, osim za:

1. zgradu koja se koristi za održavanje **vjerskih** obreda ili vjerskih aktivnosti
2. **privremenu** zgradu čiji je rok uporabe dvije godine ili manje, industrijsko postrojenje, radionicu i nestambenu poljoprivrednu zgradu s malim energetskim potrebama,
3. stambenu zgradu koja se koristi **manje od četiri mjeseca** godišnje
4. slobodnostojeću zgradu s ukupnom korisnom **površinom manjom od 50 m2**

**Energetskim certifikatom se** **predočuju energetska svojstva zgrade, odnosno njezina posebnog dijela. Važi 10 godina** od dana njegova izdavanja.

**Energetski certifikat za zgradu s** **JTS** potpisuje _ovlaštena osoba_ koja ga je izradila, a **energetski certifikat za** **zgradu sa** **STS** _sve ovlaštene osobe_ i/ili imenovane osobe u ovlaštenoj pravnoj osobi koje su u izradi istog sudjelovale.

Investitor, odnosno vlasnik zgrade za koju se izdaje energetski certifikat dužan je **prije izdavanja uporabne dozvole** pribaviti energetski certifikat.

Vlasnik zgrade za koju se izdaje energetski certifikat dužan je**:**

1. prije prodaje, iznajmljivanja, davanja u zakup ili davanja na leasing zgrade **pribaviti EC**
2. kupcu, najmoprimcu, zakupcu, predati energetski certifikat ili njegovu fotokopiju
3. energetski certifikat predočiti mogućem kupcu, najmoprimcu, zakupcu, odnosno primatelju leasinga
4. u oglasu za prodaju, iznajmljivanje, davanje u zakup ili davanje na leasing zgrade ili njezina posebnog dijela koji se objavljuje u medijima navesti energetski razred zgrade**.**

Ako se tijekom građenja zgrade **promijeni investitor**, EC prije izdavanja uporabne dozvole pribavlja **novi investitor.**

Vlasnik zgrade javne namjene čija ukupna korisna **površina prelazi 250 m2** mora **izložiti energetski certifikat** na vidljivom mjestu u zgradi koje je lako dostupno svim posjetiteljima zgrade.



## 20. Energetski pregled zgrade - EPZ

**Energetski pregled** je sustavan postupak kojim se analizira postojeća potrošnja zgrade i energetska svojstva zgrade te određuje isplativost mogućnosti uštede energije.

Energetski certifikat izdaje se na temelju provedenog energetskog pregleda zgrade.

EPZ završava **izvješćem o energetskom pregledu** zgrade koje **potpisuju sve ovlaštene osobe** koje su sudjelovale u njegovoj izradi.

**Vlasnik zgrade** dužan je **voditi evidenciju** o provedenim EPZ i **čuvati izvješće** o EPZ min. **10 godina**.

Energetsko certificiranje, energetski pregled zgrade i redoviti pregled sustava grijanja, hlađenja ili klimatizacije u zgradi **provodi fizička ili pravna osoba koja za to ima ovlaštenje** Ministarstva na rok **od 5 god.**

\(1\) **Ovlaštenje za energetsko certificiranje i energetski pregled zgrade \(u daljnjem tekstu: ovlaštenje\) daje se za:**

1. energetsko certificiranje i energetski pregled zgrade s jednostavnim tehničkim sustavom
2. **energetsko certificiranje i energetski pregled zgrade sa složenim tehničkim sustavom**
3. **energetski pregled zgrade sa složenim tehničkim sustavom.**

\(2\) Ovlaštenje za energetsko certificiranje i energetski pregled zgrade sa složenim tehničkim sustavom obuhvaća i ovlaštenje za energetsko certificiranje i energetski pregled zgrade s jednostavnim tehničkim sustavom.

\(3\) Ovlaštenje iz stavka 1. podstavaka 2. i 3. ovoga članka obuhvaća i ovlaštenje za redoviti pregled sustava grijanja, hlađenja ili klimatizacije u zgradi ako je ovlaštenje dano fizičkoj osobi strojarske struke, odnosno pravnoj osobi koja zapošljava fizičku osobu strojarske struke koja ispunjava uvjete za davanje ovlaštenja za energetski pregled zgrade sa složenim tehničkim sustavom.

**Ovlaštenje s jednostavnim tehničkim sustavom daje se fizičkoj osobi koja:**

1. ima završen DSS\[1\] ili SDSS\[2\] ARH, GRAĐ, STR ILI EL. struke koja je tijekom studija stekla min. 300 ECTS
2. ima najmanje pet godina radnog iskustva u struci ili dvije godine radnog iskustva u projektiranju i/ili stručnom nadzoru građenja
3. ima sklopljen ugovor o osiguranju od profesionalne odgovornosti i
4. je uspješno završila odgovarajući program stručnog osposobljavanja Modul 1, odnosno Modul 2

{% hint style="info" %}
\[1\] DSS - Diplomski sveučilišni studij  
\[2\] SDSS - Specijalistički diplomski stručni studij
{% endhint %}



**Ovlaštenje s jednostavnim tehničkim sustavom također se daje fizičkoj osobi koja:**

1. ima završen PSveS, odnosno PStrS ARH,GRAĐ,STR ILI EL struke
2. ima najmanje deset godina radnog iskustva u struci ili pet godina radnog iskustva u projektiranju i/ili stručnom nadzoru građenja
3. ima sklopljen ugovor o osiguranju od profesionalne odgovornosti i
4. je uspješno završila odgovarajući program stručnog osposobljavanja



**Ovlaštenje se daje pravnoj osobi koja:**

1. je registrirana za djelatnost energetskog certificiranja i energetskog pregleda zgrade
2. ima u punom radnom vremenu na neodređeno vrijeme zaposlenu min. 1 osobu koja ispunjava uvjete
3. ima sklopljen ugovor o osiguranju od profesionalne odgovornosti.



**Ovlaštenje za energetsko certificiranje i energetski pregled zgrade s JST daje se fizičkoj osobi** koja ispunjava gore navedene uvjete i koja je uspješno završila program stručnog osposobljavanja Modul 1 odnosno pravnoj osobi koja zapošljava najmanje jednu fizičku osobu koja je uspješno završila navedeni program osposobljavanja.



**Ovlaštenje za energetsko certificiranje zgrada sa STS daje se pravnoj osobi** koja zapošljava najmanje jednu fizičku osobu koja ispunjava gore navedene uvjete i koja je uspješno završila program stručnog osposobljavanja Modul 2 propisan pravilnikom



**Ovlaštena osoba dužna** je:

1. **voditi evidenciju** o izdanim energetskim certifikatima, obavljenim EPZ i redovitim pregledima sustava grijanja i sustava hlađenja ili klimatizacije u zgradi
2. **dostavljati Ministarstvu izdane energetske certifikate** te izviješća o EPZ i redovitim pregledima sustava grijanja i sustava hlađenja ili klimatizacije u zgradi
3. **čuvati dokumentaciju** o tome najmanje 10 godina i
4. **stručno se usavršavati**

{% hint style="info" %}
Sukob interesa - dodano 2017. \(Dimitrijević\)
{% endhint %}

**Ovlaštena osoba NE SMIJE IZDATI energetski certifikat**, obaviti energetski pregled zgrade ili redoviti pregled sustava grijanja i sustava hlađenja ili klimatizacije u zgradi za naručitelja pravnu osobu u kojoj:

1. ima dionice ili poslovne udjele
2. je član nadzornog odbora, član uprave, prokurist, opunomoćenik ili zaposlenik
3. je član nadzornog odbora, član uprave, prokurist, opunomoćenik ili zaposlenik njegov bračni drug ili srodnik u ravnoj liniji.

**Ovlaštena osoba NE SMIJE IZDATI energetski certifikat,** obaviti energetski pregled zgrade ili redoviti pregled sustava grijanja i sustava hlađenja ili klimatizacije za zgradu:

1. za koju je ona ili pravna osoba u kojoj je zaposlena sudjelovala u izradi projekta, kontroli projekta, stručnom nadzoru građenja, građenju ili održavanju zgrade
2. koja je u njezinu vlasništvu, suvlasništvu ili zajedničkom vlasništvu
3. koja je u vlasništvu, suvlasništvu ili zajedničkom vlasništvu pravne osobe u kojoj je zaposlena, bračnog druga ili srodnika u ravnoj liniji
4. koja je u vlasništvu osobe za koju obavlja poslove posredovanja kod kupoprodaje, iznajmljivanja, davanja u zakup ili na leasing.

Ovlaštena pravna osoba opskrbljivač energijom ili vodom **ne** **smije izraditi energetski certifikat**, obaviti energetski pregled zgrade ili redoviti pregled sustava grijanja i sustava hlađenja ili klimatizacije za naručitelja u zgradi koju opskrbljuje energijom ili vodom.

Ovlaštena osoba koja je zaposlenik upravitelja zgrade ili posrednika u prometu nekretninama **ne smije izraditi energetski certifikat**, obaviti energetski pregled zgrade ili redoviti pregled sustava grijanja i sustava hlađenja ili klimatizacije za naručitelja u zgradi u kojoj je upravitelj, odnosno za naručitelja u zgradi za koju je posrednik u prometu nekretnine.

**Provedba programa izobrazbe –** Propisan **program stručnog** osposobljavanja Modul 1 i Modul 2, **provjeru znanja stručne osposobljenosti** i **obvezno usavršavanje** ovlaštenih osoba provode pravne osobe koje za to imaju suglasnost Ministarstva na rok od 5god.

**Energetski certifikat i izvješće o redovitom pregledu sustava grijanja, hlađenja ili klimatizacije** u zgradi **podliježu neovisnoj kontroli** koju provodi pravna osoba koja za to ima ovlaštenje Ministarstva na rok od 5god.

Ovlaštena osoba čiji je energetski certifikat **proglašen nevažećim**, odnosno čije je izvješće o redovitom pregledu SusGrijHlađKlim u zgradi ocijenjeno **negativno** dužna je i**zdati, ili osigurati izradu novog energetski certifikat, odnosno izraditi novo izvješće**, bez naknade troškova izdavanja, odnosno izrade istog.

**Ovlaštenje za kontrolu energetskih certifikata** daje se pravnoj osobi koja:

1. ima ovlaštenje za EC zgrada sa STS
2. ima u punom radnom vremenu na neodređeno vrijeme zaposlene min.2 osobe koje ispunjavaju uvjete za davanje ovlaštenja za provedbu energetskih pregleda zgrada sa STS od kojih je min.1 ARH ili GRAĐ struke
3. ima iskustvo u provedbi EC zgrada sa STS najmanje 3 godine i
4. je izradila više od 20 EC zgrada sa STS.

**Ovlaštenje za kontrolu izvješća o redovitom pregledu sustava grijanja i hlađenja ili klimatizacije** u zgradama daje se pravnoj osobi koja:

1. je ovlaštena za obavljanje EC zgrada sa STS
2. ima u punom radnom vremenu na neodređeno vrijeme zaposlene min.2 osobe koje ispunjavaju uvjete za davanje ovlaštenja za provedbu EC zgrada sa STS od kojih je najmanje 1 strojarske struke
3. ima iskustvo u provedbi EC zgrada sa STS najmanje 3 godine
4. je izradila više od 20 EC zgrada sa složenim tehničkim sustavom.

Ovlaštenje za EC i EPZ, odnosno ovlaštenje za kontrolu **ukida se rješenjem** koje donosi Ministarstvo, osobi koja:

1. ne ispunjava propisane uvjete prema kojima je dobila ovlaštenje, odnosno ovlaštenje za kontrolu
2. ne obavlja poslove za koje je ovlaštena stručno, u skladu s pravilima struke i važećim propisima ili
3. obavlja poslove za koje nije ovlaštena.

Osobi kojoj je **ukinuto ovlaštenje** može ponjeti zahtjev za novo ovlaštenje, tek nakon proteka **1. godine** od dana pravomoćnosti rješenja o ukidanju ovlaštenja.

Ministarstvo vodi **registar**:

1. ovlaštenih osoba
2. osoba ovlaštenih za kontrolu
3. izdanih energetskih certifikata
4. izdanih izvješća o provedenim energetskim pregledima zgrada
5. izdanih izvješća o redovitim pregledima sustava grijanja, hlađenja ili klimatizacije

## 21.     Elaborat alternativnih sustava opskrbe energijom

Projektant je dužan **prije izrade glavnog projekta** zgrade koja mora ispunjavati zahtjeve energetske učinkovitosti izraditi elaborat alternativnih sustava opskrbe energijom i predati ga investitoru.

**Alternativni sustavi** **su:**

1. decentralizirani sustav opskrbe energijom na temelju energije iz obnovljivih izvora
2. kogeneracija
3. daljinsko grijanje ili hlađenje, posebice ako se u cijelosti ili djelomično temelji na energiji iz obnovljivih izvora
4. dizalice topline.

Dizalica topline, geotermalni izvori, fotonaponske čelije,…

## 22.     Iskaznica energetskih svojstava zgrade \(međutim na ispitu se još uvijek postavlja pitanje – iskaznica topline\)

Je dokument koji pokazuje kolika je potrošnja energije zgrade i u koju skupinu ona spada, s dodatnim podatcima o zgradi.

Sastavni je dio glavnog projekta i izrađuje ju projektant. Osnovni je dokument prema kojem se izrađuje energetski certifikat za nove zgrade \(koristeći podatke iz iskaznice, uz potvrdu da je projekt izveden prema projektnoj dokumentaciji - izjava izvođača i završno izvješće nadzornog inženjera te uvid na licu mjesta\).

Sadržaj:

1. INVESTITOR
2. OZNAKA PROJEKTA
3. OPIS ZGRADE \(naziv, lokacija, oplošje i obujam grijanog dijela, faktor oblika, ploština korisne površine zgrade, način grijanja, prosječna unutarnja projektirana temperatura grijanja, prosječna unutarnja projektirana temperatura hlađenja, meteorološka postaja\)
4. POTREBNA PRIMARNA ENERGIJA, TOPLINSKA ENERGIJA ZA GRIJANJE ZGRADE I IZRAČUNATA TOPLINSKA ENERGIJA ZA HLAĐENJE \(godišnje potrebne energije za grijanje i hlađenje\)
5. OBNOVLJIVI IZVORI ENERGIJE \(određeni po postocima u kojima se koriste\)
6. DRUGA ENERGETSKA OBILJEŽJA ZGRADE \(transmisijski gubitci i dobitci topline\)
7. ODGOVORNOST ZA PODATKE \(podaci o izrađivaču iskaznice\)

\(sadržaj prema prilogu Tehničkog propisa o racionalnoj uporabi energije i toplinskoj zaštiti u zgradama\)

## 23. Tko izrađuje iskaznicu energetskih svojstava zgrade, a tko izrađuje energetski cerfitikat?

Iskaznicu izrađuje projektant.

Energetski cerfifikat izrađuje energetski certifikator \(osoba ovlaštena za energetsko certificiranje – više pod pitanjem 20.\)  


\[1\] DSS - Diplomski sveučilišni studij

\[2\] SDSS - Specijalistički diplomski stručni studij

