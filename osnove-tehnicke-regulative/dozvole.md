# Dozvole

### 52. Koje dozvole sve postoje?

Lokacijska, građevinska i uporabna.

### 53. Zahtjev za izdavanje građevinske dozvole ****📩

**Zahtjevu za izdavanje građevinske dozvole za koju se NE izdaje lokacijska dozvola investitor prilaže:**

1. tri primjerka **glavnog projekta**
2. **izjavu projektanta** da je glavni projekt izrađen u skladu s prostornim planom i drugim propisima
3. pisano **izvješće o kontroli** glavnog projekta, ako je kontrola propisana
4. potvrdu o **nostrifikaciji** glavnog projekta, ako je izrađen prema stranim propisima
5. **potvrde** javnopravnih tijela da je glavni projekt izrađen u skladu s posebnim propisima, i posebnim uvjetima i/ili dokaz da je podnio zahtjev za izdavanje tih potvrda, odnosno utvrđivanje tih uvjeta ako iste nisu izdane u roku propisanom ovim Zakonom
6. **potvrdu** javnopravnog tijela da je glavni projekt izrađen u skladu s rješenjem o prihvatljivosti **zahvata za okoliš** ako se radi o zahvatu u prostoru za koji se prema posebnim propisima provodi postupak procjene utjecaja zahvata na okoliš i/ili ocjene prihvatljivosti zahvata za ekološku mrežu
7. **dokaz pravnog interesa** za izdavanje građevinske dozvole i
8. **dokaz da može biti investitor** \(koncesija, suglasnost ili drugi akt propisan posebnim propisom\)
9. dokaz da je vlasnik građevinskog zemljišta ispunio svoju **dužnost prijenosa dijela zemljišta** u vlasništvo jedinice lokalne samouprave, odnosno dužnosti sklapanja ugovora o osnivanju služnosti provoza i/ili prolaza, propisane posebnim zakonom kojim se uređuje prostorno uređenje, ako takva dužnost postoji

**Zahtjevu za izdavanje građevinske dozvole za građevinu za koju se izdaje lokacijska dozvola, investitor prilaže:**

1. tri primjerka **glavnog projekta**
2. pisano **izvješće o kontroli** glavnog projekta, ako je kontrola propisana
3. potvrdu o **nostrifikaciji** glavnog projekta, ako je izrađen prema stranim propisima
4. **potvrdu** javnopravnog tijela da je glavni projekt izrađen u skladu s rješenjem o prihvatljivosti **zahvata za okoliš** ako se radi o zahvatu u prostoru za koji se prema posebnim propisima provodi postupak procjene utjecaja zahvata na okoliš i/ili ocjene prihvatljivosti zahvata za ekološku mrežu
5. **dokaz pravnog interesa** za izdavanje građevinske dozvole i
6. **dokaz da može biti investitor** \(koncesija, suglasnost ili drugi akt propisan posebnim propisom\)
7. **lokacijsku dozvolu**
8. **izjavu projektanta** da je glavni projekt izrađen u skladu s lokacijskom dozvolom i drugim propisima u skladu s kojima mora biti izrađen i
9. **potvrde** javnopravnih tijela da je glavni projekt izrađen u skladu posebnim uvjetima određenim lokacijskom dozvolom i/ili dokaz da je podnio zahtjev za izdavanje tih potvrda ako nisu izdane u roku

### 54. Dokaz pravnog interesa ⚖

Dokazom pravnog interesa za izdavanje građevinske dozvole smatra se:

1. izvadak iz zemljišne knjige \(**ZK**\) iz kojeg je vidljivo da je investitor vlasnik ili nositelj prava građenja na građevnoj čestici ili građevini na kojoj se namjerava graditi
2. predugovor, **ugovor** ili ugovor sklopljen pod uvjetom, na temelju kojeg je investitor stekao ili će steći pravo vlasništva ili pravo građenja
3. **odluka** nadležne vlasti na temelju koje je investitor stekao pravo vlasništva ili pravo građenja
4. ugovor o **ortaštvu** sklopljen s vlasnikom nekretnine čiji je cilj zajedničko građenje
5. pisana **suglasnost vlasnika** zemljišta, odnosno vlasnika postojeće građevine
6. pisana suglasnost fiducijarnog vlasnika dana dotadašnjem vlasniku nekretnine koji je investitor

_\(posebni slučajevi\)_

* ugovor o **koncesiji** kojim se stječe pravo građenja, ukoliko stjecanje stvarnih prava nije moguće
* odluka Vlade RH o utvrđivanju **interesa RH** ili poziv na odredbu posebnog zakona kojom je utvrđen interes RH za građenje građevine za koju je zatražena građevinska dozvola, ako je investitor podnio zahtjev za izvlaštenje, zahtjev za rješavanje imovinskopravnih odnosa na zemljištu, građevinama ili drugim nekretninama u vlasništvu RH, jedinice regionalne ili lokalne samouprave
* Dokazom pravnog interesa za izdavanje građevinske dozvole za građenje građevine čije je građenje u interesu RH na javnoj cesti, nerazvrstanoj cesti, željezničkoj infrastrukturi i javnom vodnom dobru smatra se **suglasnost osobe, odnosno tijela koje upravlja tom cesto**m, infrastrukturom, odnosno javnim vodnim dobrom

### 55. Važenje građevinske dozvole \(3+3\)

Građevinska dozvola prestaje važiti ako investitor ne pristupi građenju **u roku od 3 godine** od dana pravomoćnosti dozvole. Smatra se da je **investitor pristupio građenju** **od dana prijave početka građenja.**

**Može se produžiti za 3 godine na zahtjev investitora,** ukoliko se nisu promjenili uvjeti utvrđeni prostornim planom.

### 56. Izmjena i/ili dopuna građevinske dozvole 🔄📩

Izvršna, odnosno pravomoćna građevinska dozvola može se po zahtjevu investitora izmijeniti, dopuniti, poništiti i/ili ukinuti **do izdavanja uporabne** dozvole**.**

{% hint style="info" %}
_Rješenje o izmjeni i/ili dopuni građevinske dozvole za građevinu za koju je_ _**izdana lokacijska dozvola**_ _kojim se mijenjaju i/ili dopunjavaju lokacijski uvjeti donosi se nakon izmjene i/ili dopune lokacijske dozvole._
{% endhint %}

Rješenje o izmjeni i/ili dopuni građevinske dozvole za građevinu za koju se prema posebnom zakonu **NE izdaje lokacijska dozvola** kojim se mijenjaju i/ili dopunjavaju lokacijski uvjeti donosi se u skladu s prostornim planom u skladu s kojim je građevinska dozvola izdana ili u skladu s prostornim planom koji je na snazi u vrijeme donošenja rješenja ako to investitor zatraži. **Pribavljaju se samo oni posebni uvjeti, odnosno potvrde glavnog projekta na koje izmjena i/ili dopuna ima utjecaja.** _Ako se izmjene i/ili dopune odnose na vanjsku veličinu građevine, veličinu i oblik građevne čestice ili smještaj građevine na građevnoj čestici tijelo graditeljstva dužno je strankama u postupku \(susjedi\), prije izdavanja građevinske dozvole, pružiti mogućnost uvida u spis predmeta radi izjašnjenja._

_Izmjene tijekom građenja kojima se utječe na ispunjavanje bilo kojeg temeljnog zahtjeva za građevinu, osim na temeljni zahtjev sigurnosti u slučaju požara, a kojima se ne mijenja usklađenost građevine s utvrđenim lokacijskim uvjetima, investitor može učiniti na temelju izmjene i/ili dopune glavnog projekta koji je sastavni dio građevinske dozvole na temelju koje se gradi, s time da izmjenu i/ili dopunu građevinske dozvole ishodi prije podnošenja zahtjeva za izdavanje uporabne dozvole._

_Izmjene tijekom građenja kojima se utječe na ispunjavanje temeljnog zahtjeva sigurnosti u slučaju požara, a kojima se ne mijenja usklađenost građevine s utvrđenim lokacijskim uvjetima, investitor može učiniti na temelju izmjene i/ili dopune glavnog projekta koji je sastavni dio građevinske dozvole na temelju koje se gradi za koje je javnopravno tijelo nadležno za zaštitu od požara izdalo potvrdu o usklađenosti s posebnim uvjetima zaštite od požara, s time da izmjenu i/ili dopunu građevinske dozvole ishodi prije podnošenja_ zahtjeva za izdavanje uporabne dozvole

### **57**. Promjena investitora 🔄🧐

Ako se **nakon izdavanja građevinske dozvole promijeni investitor**, **novi investitor je dužan u roku od 15 dana od** dana promjene od tijela graditeljstva **zatražiti izmjenu građevinske dozvole** u vezi s promjenom imena, odnosno tvrtke investitora.

Novi investitor zahtjevu izmjene građevinske dozvole **prilaže dokaz pravnog interesa** za izdavanje građevinske dozvole ili **suglasnost prijašnjeg investito**ra **te dokaz da može biti investitor**. Bez rješenja o promjeni imena, odnosno tvrtke investitora u građevinskoj dozvoli ne smije se graditi građevina. Rješenje o promjeni imena, dostavlja se prijašnjem i novom investitoru te građevinskoj inspekciji.

### 58. Građenje bez građevinske dozvole ❌📩

### **- jednostavne i druge građevine i radovi** ⛺

{% hint style="success" %}
**Pravilnik o jednostavnim i drugim građevinama i radovima**  
\(Narodne novine broj [112/17](https://narodne-novine.nn.hr/clanci/sluzbeni/2017_11_112_2625.html)., [34/18.](https://narodne-novine.nn.hr/clanci/sluzbeni/2018_04_34_656.html)\) 
{% endhint %}

**Jednostavne i druge građevine** i radovi određeni pravilnikom koji donosi ministar **izvode se bez građevinske dozvole**.

Građenju građevina i izvođenju radova može se pristupiti **na temelju glavnog projekta, tipskog projekta, drugog akta, odnosno bez akta ako je to propisano pravilnikom.**

Potreba provedbe stručnog nadzora građenja građevina i izvođenja radova te obveza prijave početka građenja, odnosno izvođenja istih propisuje se tim pravilnikom.

U projektiranju i građenju građevina te izvođenju radova **investitor, projektant i izvođač dužni su pridržavati se svih propisa i pravila struke** koji se odnose na njihovo građenje te se iste ne smiju projektirati, graditi, odnosno izvoditi ako je to zabranjeno prostornim planom ili na drugi način protivno prostornom planu.

**IZNIMNO protivno prostornom planu** mogu se projektirati, graditi i izvoditi radovi na:

1. završavanju nezavršene zgrada, odnosno nezavršenog dijela zgrade, stambene namjene, poslovne namjene koja nije proizvodna ili namijenjena za obavljanje isključivo poljoprivredne djelatnosti, za koju je doneseno **rješenje o izvedenom stanju** u okviru ozakonjenih gabarita te za izvođenje na istoj fasade i ravnog, kosog ili zaobljenog krova bez nadozida
2. rekonstrukciji zgrade stambene namjene, poslovne namjene koja nije proizvodna ili namijenjena za obavljanje isključivo poljoprivredne djelatnosti koja je ozakonjena kao završena sa ravnim krovom, a koja se **rekonstrukcija sastoji u izvođenju kosog ili zaobljenog krova** bez nadozida



### **- posebni slučajevi građenja** 🌋📢

U slučaju **neposrednog ugrožavanja ljudi i dobara** od prirodnih nepogoda, ratnih razaranja ili drugih razaranja, zbog opasnosti od tih događaja, za vrijeme i odmah nakon njihova prestanka, **bez građevinske dozvole mogu se graditi građevine koje služe sprječavanju djelovanja tih događaja**, **odnosno otklanjanju štetnih posljedica**.

Takve građevine se **moraju u roku od 2 godine** od prestanka djelovanja događaja **ukloniti ili se mora ishoditi građevinska dozvola.**

\*\*\*\*

### **- obnavljanje oštećenih građevina** 🏚

U slučaju **oštećenja građevine djelovanjem događaja** \(prirodne nepogode, ratna razaranja\) građevina se može, neovisno o stupnju oštećenja, **vratiti u prvobitno stanje bez građevinske dozvole**, u skladu s aktom na temelju kojeg je izgrađena, odnosno **projektom postojećeg stanja građevine**.

U slučaju kada se radi o građevini upisanoj u Registar kulturnih dobara Republike Hrvatske, potrebno je ishoditi dopuštenje prema posebnom zakonu.

